<article>
    <header class="section">
        <title>The Things Network</title>
    </header>
    <h3 class="page__main__title">Czym jest The Things Network?</h3>
    <hr>
    <p>
        The Things Network to projekt zainicjowany w 2015 roku w Amsterdamie. Jego celem jest
        budowa globalnej sieci dla Internetu Rzeczy z zastosowaniem technologii LoRaWAN, która charakteryzuje się niskim
        zużyciem energii, dużym zasięgiem i niską przepustowością - jest więc idealna dla rozwiązań z obszaru Internetu
        Rzeczy. Technologia LoRaWAN zyskała ogromną popularność ze względu na możliwość łatwego i stosunkowo taniego
        tworzenia sieci dla urządzeń zasilanych bateryjnie.
        Projekt The Things Network jeszcze bardziej to ułatwił zapewniając otwartą infrastrukturę sieciową - wystarczy
        postawić bramki i skupić się na urządzeniach końcowych oraz aplikacjach użytkownika. Sieć zaczęła rozrastać się
        bardzo szybko i jest rozwijana już w ponad 100 krajach na całym świecie. Również w Polsce od 2016 roku powstają
        lokalne społeczności skupiające entuzjastów zainteresowanych rozwojem sieci - głównie w dużych miastach.
        </br></br>
        Sieć TTN jest otwarta, rozproszona, zdecentralizowana, bezpłatna, oparta na stosie w postaci otwartego
        oprogramowania i jest własnością społeczności, która ją tworzy.
        </br></br>
        Otwarta oznacza, że każdy ma do niej dostęp i może wnieść swój wkład przyczyniając się do jej rozwoju. Każdy
        może zwiększyć zasięg sieci poprzez instalację i uruchomienie kolejnej bramki. Infrastruktura sieci jest więc
        rozwijana i utrzymywana przez jej użytkowników.
        Sieć jest rozproszona, ponieważ podstawowe komponenty zaplecza sieci mogą być uruchamiane w dowolnej domenie.
        Zrównoważona ponieważ zachowuje równowagę pomiędzy liczbą użytkowników korzystających z sieci i wnoszących do
        niej zasoby,
        a zdecentralizowana gdyż oznacza zaangażowanie jak największej liczby stron współpracujących ze sobą w celu
        obsługi i rozwoju sieci.
    </p>
    <h3 class="page__main__title">Dlaczego TTN?</h3>
    <hr>
    <p>
        <ol>
            <li>Wiedza i rozwój
                <ul>
                    <li>projekt trwale związany i kojarzony z technologią LoRaWAN</li>
                    <ul>
                        <li>centrum kompetencyjne związane z technologią</li>
                        <li>The Things Conference, LoRaWAN Academy, aktywny udział w tworzeniu przyszłych wersji
                            standardu LoRaWAN</li>
                    </ul>
                    <li>inkubator ciekawych pomysłów i projektów</li>
                    <li>największa i stale rosnąca liczba użytkowników</li>
                    <ul>
                        <li>łatwy kontakt z użytkownikami z różnych regionów świata</li>
                        <li>dzielenie się wiedzą i doświadczeniami za pośrednictwem forum i stron społeczności.</li>
                    </ul>
                </ul>
            </li>
            <li>Oprogramowanie
                <ul>
                    <li>otwarty kod źródłowy</li>
                    <li>stały rozwój i podnoszenie jakości</li>
                    <li>gotowe integracje z popularnymi platformami pozwalające na szybkie tworzenie nowych rozwiązań i
                        skupienie się na przestrzeni problemowej, a nie na problemach z infrastrukturą sieciową.</li>
                </ul>
            </li>
            <li>Architektura
                <ul>
                    <li>skalowalna i rozproszona</li>
                    <li>zdecentralizowana</li>
                    <li>zapewnia wysoką dostępność i wydajność oraz zgodność ze specyfikacją LoRaWAN.</li>
                </ul>
            </li>
        </ol>
    </p>
    <h3 class="page__main__title">Społeczności TTN</h3>
    <hr>
    <p>
        Lokalne społeczności TTN stanowią grupy zrzeszające ludzi z określonego obszaru (głównie miast), którzy zajmują
        się wdrażaniem The Things Network poprzez budowę sieci LoRaWAN, propagowaniem idei otwartej sieci, pozyskiwaniem
        partnerów i lokalizacji do instalacji bramek, organizowaniem warsztatów i spotkań.
        Społeczności składają się z wielu osób, organizacji i grup interesu. Są wśród nich entuzjaści technologii,
        przedstawiciele firm oraz środowisk akademickich.
        </br></br>
        Polskie społeczności zaangażowane w The Things Network są częścią światowej społeczności TTN i działają w ramach
        niej zgodnie z zasadami zdefiniowanymi w <u><a href="https://github.com/TheThingsNetwork/Manifesto">Manifeście
                TTN</a></u>.
        </br></br>
        W 2018 roku grupa entuzjastów z kilku społeczności TTN (Bydgoszcz, Łódź, Ostrów Wielkopolski i Toruń) postawiła
        sobie za cel wzmocnienie zainteresowania rozwojem koncepcji otwartej sieci w oparciu o TTN, polepszenie zasięgu
        tej sieci oraz stworzenie organizacji non-profit, która byłaby wsparciem dla polskich społeczności TTN i podjęła
        działania na rzecz współpracy w celu budowy, utrzymania i promowania otwartej sieci LoRaWAN.
    </p>

    <h3 class="page__main__title">Stowarzyszenie</h3>
    <hr>
    <p>
        Stowarzyszenie Otwarta Sieć Rzeczy zostało założone w grudniu 2019 roku.
        </br></br>
        Organizacja ma być narzędziem wspierającym i integrującym lokalne społeczności TTN, a nie czymś, co je zastąpi.
        </br></br>
        Chcemy reprezentować lokalne społeczności i wspierać je w realizacji wspólnego celu,
        a także usprawnić komunikację między członkami społeczności.
        Utworzenie stowarzyszenia pozwoli nam łatwiej i skuteczniej prowadzić rozmowy z przedstawicielami firm i
        instytucji, pozyskiwać środki na realizację celów,
        oraz lepiej reklamować nasze idee i skuteczniej docierać do zainteresowanych osób.
        <br><br>
        Wykorzystanie sieci TTN, jej potencjału i wiedzy oraz współpraca i wsparcie społeczności TTN jest obecnie
        najlepszym sposobem realizowania celów Stowarzyszenia. Z tego powodu projekt ten traktujemy priorytetowo.
    </p>
    <h3 class="page__main__title">Zasoby</h3>
    <hr>
    <p>
        Zobacz główną stronę projektu <u><a href="https://www.thethingsnetwork.org">The Things Network</a></u>.</br>
        Sprawdź polską stronę z linkami do <u><a href="https://www.thethingsnetwork.org/country/poland/">wszystkich
                społeczności TTN</a></u>.
        </br>
        Sprawdź obecny zasięg sieci za pomocą <u><a href="https://ttnmapper.org">TTN Mapper</a></u> - aplikacji
        przeznaczonej do tworzenia mapy zasięgu sieci przez jej użytkowników.
    </p>
</article>
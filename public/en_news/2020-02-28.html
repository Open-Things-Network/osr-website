<article>
    <header>
        <title>28 lutego 2020</title>
        <time>2020-02-28</time>
    </header>
    <p>
        Przygotowujemy tanią i uniwersalną platformę sprzętową, którą wykorzystamy podczas przyszłych warsztatów
        związanych z technologią LoRaWAN. <br>
        Zaprojektowana przez nas płytka drukowana umożliwi łatwą integrację Arduino Pro Mini z popularnymi modułami
        RFM95W lub RN2483. Dzięki wyprowadzonym interfejsom i sygnałom możliwe będzie podłączanie czujników,
        a także zastosowanie różnych źródeł zasilania.<br>
        Tak przygotowana platforma umożliwi realizację urządzenia końcowego na wiele sposobów. Mamy nadzieję, że płytka
        będzie idealnym narzędziem do prototypowania zarówno dla tych, którzy rozpoczynają przygodę z technologią
        LoRaWAN,
        jak i dla tych bardziej zaawansowanych.<br>
    </p>
    <p>
        <img class="img-fluid" src="images/pcb_3d.png" width="100%" />
    </p>
    <p>
        Na początek zleciliśmy wykonanie 30 sztuk. Na warsztaty przeznaczymy 20 gotowych zestawów w różnych
        konfiguracjach.
    </p>
    <p>
        <img src="images/pcb_1.png" width="100%" />
    </p>
    <p>
        <img src="images/pcb_2.png" width="100%" />
    </p>
    <p>Każdy członek Stowarzyszenia otrzyma płytkę,
        którą będzie mógł przygotować według własnego uznania i wykorzystać do realizacji własnych projektów.
    </p>
</article>